[
  {
    "act": "静夜思 李白",
    "prompt": "静夜思\n唐·李白\n床前明月光，疑是地上霜。\n举头望明月，低头思故乡。"
  },
  {
    "act": "春望 杜甫",
    "prompt": "春望\n唐·杜甫\n国破山河在，城春草木深。\n感时花溅泪，恨别鸟惊心。\n烽火连三月，家书抵万金。\n白头搔更短，浑欲不胜簪。"
  },
  {
    "act": "望庐山瀑布 李白",
    "prompt": "望庐山瀑布\n唐·李白\n日照香炉生紫烟，遥看瀑布挂前川。\n飞流直下三千尺，疑是银河落九天。"
  },
  {
    "act": "将进酒 李白",
    "prompt": "将进酒\n唐·李白\n君不见黄河之水天上来，奔流到海不复回。\n君不见高堂明镜悲白发，朝如青丝暮成雪。\n人生得意须尽欢，莫使金樽空对月。\n天生我材必有用，千金散尽还复来。\n烹羊宰牛且为乐，会须一饮三百杯。\n岑夫子，丹丘生，将进酒，杯莫停。\n与君歌一曲，请君为我倾耳听。\n钟鼓馔玉不足贵，但愿长醉不复醒。\n古来圣贤皆寂寞，惟有饮者留其名。\n陈王昔时宴平乐，斗酒十千恣欢谑。\n主人何为言少钱，径须沽取对君酌。\n五花马，千金裘，呼儿将出换美酒，与尔同销万古愁。"
  },
  {
    "act": "春晓 孟浩然",
    "prompt": "春晓\n唐·孟浩然\n春眠不觉晓，处处闻啼鸟。\n夜来风雨声，花落知多少。"
  },
  {
    "act": "早发白帝城 李白",
    "prompt": "早发白帝城\n唐·李白\n朝辞白帝彩云间，千里江陵一日还。\n两岸猿声啼不住，轻舟已过万重山。"
  },
  {
    "act": "登鹳雀楼 王之涣",
    "prompt": "登鹳雀楼\n唐·王之涣\n白日依山尽，黄河入海流。\n欲穷千里目，更上一层楼。"
  },
  {
    "act": "赠汪伦 李白",
    "prompt": "赠汪伦\n唐·李白\n李白乘舟将欲行，忽闻岸上踏歌声。\n桃花潭水深千尺，不及汪伦送我情。"
  },
  {
    "act": "登高 杜甫",
    "prompt": "登高\n唐·杜甫\n风急天高猿啸哀，渚清沙白鸟飞回。\n无边落木萧萧下，不尽长江滚滚来。\n万里悲秋常作客，百年多病独登台。\n艰难苦恨繁霜鬓，潦倒新停浊酒杯。"
  }
]
